
                        D E L U X E   S K I   J U M P

                           (c) Jussi Koskela 2001


Sisältö
   1. Tietoa pelistä
   2. Laitevaatimukset
   3. Pelin käynnistäminen
   4. Tietoa mäkihypystä
   5. Hyppäämisohjeet
   6. Pelin rekisteröinti
   7. Tekijät ja yhteystiedot


Tämän ohjelmiston käyttö tapahtuu omalla vastuullasi. Tekijällä ei ole mitään
vastuuta Deluxe Ski Jump -pelin mahdollisesti aiheuttamista vahingoista.

_____________________________________________________________________________
1. Tietoa pelistä

   Deluxe Ski Jump on uuden sukupolven 3d mäkihyppypeli. Tarkasti
   mallinnetut fysiikan lait tekevät pelin realismista yhden parhaista,
   joita urheilupeleissä on koskaan nähty.

   DSJ:n hyvin suunnitellun hiiriohjauksen ansiosta saat täydelliseen
   hallintaasi reaaliaikaisesti animoidun mäkihyppääjän. Voit vaikuttaa
   ponnistuksen tasapainoisuuteen, säätää hyppääjän asentoa ilmalennon aikana,
   hyödyntää ilmavirtauksia ja tehdä lopuksi kauniin alastulon miellyttääksesi
   tuomaristoa.

   Mäet vaihtelevat pienestä K50 mäestä aina valtavaan K250 lentomäkeen.
   Kaikki 32 mäkeä tarjoavat sinulle yksilöllisen hyppyelämyksen.

   Voit myös haastaa kaikki ystäväsi peliin ja järjestää laajojaa turnauksia,
   koska kilpailuun voi osallistua yhteensä 16 pelaaja. Kokonainen 32 mäen
   maailmancup 16 pelaajalla on todella hauska ja jännittävä tapahtuma.

   Nauti pelistä!


_____________________________________________________________________________
2. Laitevaatimukset

   Vaadittava laitekokoonpano
      * Pentium 166 tai nopeampi
      * 2-nappinen hiiri
      * VGA yhteensopiva näytönohjain
      * 470 kt vapaata perusmuistia
      * Dos 4.0 tai uudempi

   Peli tukee myös
      * Sound Blaster tai yhteensopiva
      * Windows 95 tai uudempi

_____________________________________________________________________________
3. Pelin käynnistäminen

   Pelataksesi Deluxe Ski Jumpia suorita DSJ.EXE

   Ääniasetuksia vaihtaaksesi suorita SETSOUND.BAT
   Vaihtaaksesi kieltä suorita SETLANG.BAT

_____________________________________________________________________________
4. Tietoa mäkihypystä

   Mäkihyppykilpailu koostuu kahdesta hypystä. Hypyt arvostellaan sekä
   pituus- että tyylipisteiden mukaan. Mäkihyppääjien paremmuuden
   ratkaisee kahden hypyn yhteenlaskettu pistemäärä.

   Kriittisen pisteen (punainen viiva) arvo on 60 pistettä (lentomäessä
   120 pistettä). Jokaiselta K-pisteen ylittävältä metriltä mäkihyppääjä
   saa pienessä mäessä 2.0 pistettä, isossa mäessä 1.8 pistettä ja
   lentomäessä 1.2 pistettä.

   Tyyliä on arvostelemassa viisi hyppytuomaria, joista kukin antaa
   0 - 20 pistettä. Parasta ja huonointa pistemäärää ei huomioida.
   Ominaista hyvälle tyylille ovat: tasapainoinen ponnistus, vakaa ilmalento
   ja hallittu telemark-alastulo.

   Mäkihyppykilpailussa jaetaan maailmancup-pisteitä seuraavasti:

     1. sija 100 pistettä        9. sija 29 pistettä
     2. sija  80 pistettä       10. sija 26 pistettä
     3. sija  60 pistettä       11. sija 24 pistettä
     4. sija  50 pistettä       12. sija 22 pistettä
     5. sija  45 pistettä       13. sija 20 pistettä
     6. sija  40 pistettä       14. sija 18 pistettä
     7. sija  36 pistettä       15. sija 16 pistettä
     8. sija  32 pistettä       16. sija 15 pistettä


   Maailmancupin voittaa mäkihyppykaudella eniten cup-pisteitä kerännyt
   kilpailija.

   Yksilökilpailun lisäksi voidaan kilpailla myös joukkuemäessä.
   Joukkueisiin kuuluu neljä mäkihyppääjää, joiden pistemäärät lasketaan
   yhteen. Joukkuekilpailussa muut säännöt ovat samat kuin yksilökilpailussa.

   Joukkuekilpailussa voittanut joukkue saa 200 cup-pistettä, toinen 160,
   kolmas 120 ja neljäs 100 pistettä.
   Joukkue-cupin voittaa eniten cup-pisteitä kerännyt joukkue.

_____________________________________________________________________________
5. Hyppäysohjeet

   Kun vihreä valo sammuu, sinulla on tasan 15 sekuntia aikaa aloittaa
   hyppysi. Aikaa on jäljellä kymmenen sekuntia, kun vihreä valo alkaa
   vilkkumaan. Jos ylität aikarajan, hyppysi hylätään.

   Tuulimittari osoittaa tuulen suunnan ja voimakkuuden (m/s). Paras
   tuuliolosuhde on yleensä 1.5 - 3.5 m/s vastatuuli, mutta edullisin arvo
   vaihtelee hieman riippuen sekä mäestä että hyppytyylistä.

   Kun olosuhteet ovat mielestäsi hyvät ja kun olet valmis aloittamaan
   mäenlaskun, paina vasenta hiiren nappia.

   Mäkihyppääjän päästyä hyppyripöydälle tee voimakas ponnistus painamalla
   yhdenaikaisesti hiiren vasenta ja oikeaa nappia. Päästä irti napeista,
   kun olet ponnistanut.

   Ilmassa sinun täytyy ottaa hyvä lentoasento ja säilyttää se. Voit
   säätää kehosi asentoa liikuttamalla hiirtä varovaisesti ylös ja alas.
   Muista myös käyttää ilmavirtauksia hyväksesi.

   Alastulon voit tehdä kahdella tavalla: tasajalkaa tai telamark-tyylillä.
   Käytä tasajalka-alastuloa, jos hyppysi on hyvin pitkä. Telemark-alastulo
   on vaikeampi, mutta siitä on mahdollisuus saada paremmat pisteet.

   Jos haluat laskeutua tasajalkaa, paina hiiren vasenta ja oikeaa nappia
   yhtä aikaa.

   Jos taas haluat tehdä telemark-alastulon, paina ensin oikeaa nappia ja
   hetken päästä vasenta nappia. Mitä pidempi aika painallusten välillä
   on sitä leveämpi telemark-asennosta tulee. Voit painaa hiiren nappeja
   myös vastakkaisessa järjestyksessä.



   Deluxe Ski Jump pitää kirjaa kaikkien 32 mäen mäkiennätyksistä.
   Harjoituksissa tehtyjä tai kaaduttuja hyppyjä ei hyväksytä mäki-
   ennätyksiksi. Ennätykset eivät voi myöskään olla tietokonehyppääjien
   nimissä.

   Kotisivullamme osoitteessa www.mediamond.fi löydät kansainväliset
   tilastot mäkiennätyksistä.

_____________________________________________________________________________
6. Pelin rekisteröinti

   Rekisteröimällä Deluxe Ski Jumpin saat henkilökohtaisen rekisteröinti-
   avaimen, jolla voit avata ilmaisen demoversion lukitut ominaisuudet:

       * 32 mäkeä (K50 - K250)
       * Moninpeli mahdollisuus (max. 16 pelaajaa!)
       * Joukkuemäki -kilpailutyyppi
       * Tuki nettiennätyksille
       * Ilmaiset päivitykset

   Näin rekisteröit pelin:
   1.  Tulosta tai kopio tilauslomake (orderfin.txt) paperille.
   2.  Täytä tilauslomake siististi.

   3A. Jos haluat maksaa käteisenä liitä tilauksen mukaan käteismaksu 40mk.
   3B. Jos maksat tilisiirtona liitä tilauksen mukaan tosite maksusta (40mk).
       Tilitiedot löytyvät orderfin.txt -tiedostosta.

   4.  Lähetä tilaus maksuineen osoitteeseen:
          "DSJ", Mediamond Tmi, Käenkatu 4 B 20, 04230 Kerava
   5.  Kun saat rekisteröintiavaimen, syötä se demoversioon
       valikossa "DSJ:n rekisteröinti / Avaa rekisteröity versio"

   Rekisteröintiavaimen toimitusaika on 1-5 päivää.
   Jos sinulla on kysyttävää rekisteröinnistä ota yhteyttä sähköpostitse:
   jussi.koskela@mediamond.fi

_____________________________________________________________________________
7. Tekijät ja yhteystiedot

   Deluxe Ski Jump : Jussi Koskela
   Valokuvat       : Kalevi Koskela

   E-mail  : jussi.koskela@mediamond.fi
   Websivu : www.mediamond.fi

   Osoite  : Mediamond Tmi
             Käenkatu 4 B 20
             04230 Kerava
